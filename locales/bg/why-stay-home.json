{
    "page_title": "Защо да останем вкъщи?",
    "seo": {
        "title": "Защо да останем вкъщи?",
        "description": "Няколко симулации, които показват защо е важно да останем вкъщи.",
        "keywords": "симулация на разпространението на covid-19,как се предава вируса,как се предава covid-19,социално дистанциране,експоненциално разпространение на вирус,защо да останем вкъщи",
        "canonical": "https://coronavirus-bulgaria.org/why-stay-home/"
    },
    "inspiration": "Симулациите на тази страница са вдъхновени от статията:",
    "p1": "За да разберем, защо е важно да си останем вкъщи по време на извънредното положение ще разгледаме начина, по който се разпространява хипотетичен вирус и как действията или бездействията на обществото биха оказали влияние върху това разпространение. Да започваме!",
    "legend": "Легенда:",
    "unaffected": "Незасегнат",
    "infected": "Заразен",
    "cured": "Излекуван",
    "p2": "Хипотетично сме открили нов вирус, който се разпространява по въздушно-капков път. За целите на визуализацията ще приемем, че заразен човек винаги заразява незаразен човек при евентуален контакт. Това е илюстрирано в следващата анимация:",
    "see_again": "Виж отново",
    "p3": "След известно време всеки заразен се възстановява. По този начин придобива имунитет към болестта и при евентуална следваща среща със заразен не може да бъде заразен:",
    "p4": "Правилата са прости, а сега да проверим как ще се разпространи нашата хипотетична зараза в една общност от 200 души, измежду които 1 е заразен и свободно се движи и контактува с други хора:",
    "p5": "Както е видно от хистограмата, забелязваме рязко нарастване на броя заразени за кратък период от време. Нека да приемем хипотетично, че 100 души от заболелите се нуждаят от хоспитализация, но максималният капацитет на болниците е 50 души. Това означава, че останалите 50 души не биха получили пълноценна медицинска помощ.",
    "p6": "Продължаваме нашата симулация в посока да намалим риска от колапс на здравната система. Решаваме да въведем умерени рестриктивни мерки, при които 50% от общността в симулацията остава вкъщи (неподвижни топчета). Да проверим как тези мерки се отразяват на разпространението на заразата:",
    "p7": "Изглежда мерките дават резултат и разпространението е забавено. Въпреки това отново здравните заведения функционират при максимален капацитет, затова въвеждаме още по-строги мерки в нашата симулация и принуждаваме хората да се дистанцират социално. Следващата симулация показва резултата от мерките при едва 20% контактуваща популация:",
    "p8": "Постигнахме целта си - здравните заведения в нашата симулация могат да поемат всички заразени във всеки един момент и да имат свободен капацитет за странични случаи, които не са свързани с хипотетичния вирус.",
    "conclusion": "<1>Извод:</1> Социалното дистанциране удължава времето, за което заразата се разпространява сред популацията. По този начин капацитетът на здравната система не е надхвърлен.",
    "important": "<1>Важно:</1> Предходните симулации представляват много опростен модел на социалните процеси, които се случват в реални условия. Съществуват много странични фактори, които влияят на начина на разпространение на истинска болест като COVID-19.",
    "stay_safe": "Бъдете здрави, съобразявайте се с наложените от държавата мерки и си останете вкъщи!"
}